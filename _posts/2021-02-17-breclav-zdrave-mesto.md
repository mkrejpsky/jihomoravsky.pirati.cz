---
#název souboru: 2021-02-17-breclav-zdrave-mesto.md
### Povinné položky ###

category: CLANKY   # nešahat!
title: "Břeclav zapojila obyvatele do rozhodování o rozpočtu, letos se zaměří i na mezigenerační setkávání"
date: 2021-02-17  # formát YYYY-MM-DD
author: Krajský MO
tags: břeclav zdravé-město participativní-rozpočet senioři # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId:  # ve formátu jmeno.prijmeni - prolinkování s profilem přes uid
image: posts/knihobudka_breclav.jpg # obrázek ideálně 420x677px minifikovaný přes https://tinypng.com/
#description: Zapojení obyvatel Břeclavi do participativního rozpočtu funguje. V roce 2020 už občané rozdělili mezi nejoblíbenější projekty 100 tisíc korun a své favority budou hledat i letos. 

---

Zapojení obyvatel Břeclavi do participativního rozpočtu [„Nápady por Břeclav“](http://www.napadyprobreclav.cz/){:target="_blank"} funguje. V roce 2020 už občané rozdělili mezi nejoblíbenější projekty 100 tisíc korun a své favority budou hledat i letos. 

*„Největší radost mám aktuálně z udržení pravidelnosti participativního rozpočtu. Ten se z 10 tisíc v pilotním roce loni zvýšil na 100, a jelikož ustál ekonomické škrty, bude soutěž o nejlepší nápady pro veřejný prostor v Břeclavi vypsána i letos,“* těší se z čistě pirátského tématu pirátský radní [Petr Vlasák](https://jihomoravsky.pirati.cz/lide/petr-vlasak/). V letošním roce se díky tomu město dočká **zkrášlení vybraných autobusových zastávek**, což získalo největší ohlas v loňském hlasování.   

Myšlenka přizvání veřejnosti k rozhodování o obecních financích je základním pilířem  iniciativy „Národní síť Zdravých měst ČR“, které je Břeclav od roku 2011 součástí. Petr Vlasák, který je členem komise Zdravého města Břeclav, inicioval během svého dvouletého působení v komisi pokračování přehlídky zručnosti místních řezbářů s názvem **Dřevosochání**. Na jejich originálních autorských lavičkách dnes lidé sedávají v břeclavském parku. Loni na základě Vlasákovy aktivity Zdravé město instalovalo **pět veřejných knihovniček** do všech břeclavských městských částí. Podle pirátského radního se výměna knih mezi lidmi skvěle rozběhla.

Zdravé město aktuálně chystá např. oslavy Dne Země či projekt Cykloterapie, díky němuž by měli dobrovolníci brát na vyjížďku elektrickou rikšou seniory a tím prolomit sociální izolaci starších lidí na čerstvém vzduchu. 
