---
#název souboru: 2021-01-26-nova-informacni-strategie-mesta-brna.md
### Povinné položky ###

category: CLANKY   # nešahat!
title: "Piráti prosadili novou informační strategii města Brna"
date: 2021-01-26   # formát YYYY-MM-DD
author: Krajský MO
tags: pirati brno informační-strategie it # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/brno_it.jpg # obrázek ideálně 420x677px minifikovaný přes https://tinypng.com/
#description:  Nová informační strategie pro město Brno je další řešení z dílny Pirátů, které posune město o krok dál v oblasti digitalizace.

---

Na posledním zasedání Zastupitelstva města Brna jsme schválili aktualizaci informační strategie pro nejbližší čtyři roky. Je to další řešení z dílny Pirátů, které posune město o krok dál v oblasti digitalizace. Co to vlastně informační strategie je? Co přinese? A jaké jsou její cíle? 

Když se brněnští Piráti v roce 2018 dostali do vedení města, dali si ambiciózní cíl - vytvořit z Brna moderní metropoli 21. století. Schválení aktualizace informační strategie je vyvrcholením naší více než roční práce, která posune město opět o krok blíže tomuto cíli. 

Informační strategie je základním dokumentem pro rozvoj města Brna v oblasti informačních technologií, který navrhuje postupy a řešení k dosažení ideálního cílového stavu městské informatiky do roku 2024. Formuluje strategické cíle a k nim příslušné projekty, které povedou k rozšíření nabídky digitálních služeb poskytovaných městem Brnem, a tím i ke zvýšení spokojenosti obyvatel a atraktivity pro návštěvníky.

*„Moderní město musí sloužit a být otevřené především občanům. Schválení informační strategie je pro nás důležitým mezníkem, díky kterému přiblížíme město lidem a vytvoříme prostředí pro aktivní zapojení občanů do dění ve městě. Nová informační strategie si klade za cíl rozšiřovat služby dostupné přes portál BrnoID a nově chystanou elektronickou přepážku, zajistit větší ochranu před kybernetickými útoky či vytvořit takovou městskou infrastrukturu, která umožní rozvoj digitalizace veřejné správy,”* komentuje schválení strategie pirátský zastupitel a předseda brněnské komise informatiky [Ondřej Kotas](https://jihomoravsky.pirati.cz/lide/ondrej-kotas/).

**Informační strategie obsahuje celkem 17 dílčích cílů, z nichž se za nejdůležitější považuje:**
- vytvoření platformy pro moderní webový portál města
- nasazení pokročilé technologie pro zajištění kybernetické bezpečnosti města
- rozšíření služeb města dostupných přes [BrnoID](https://brnoid.cz/){:target="_blank"} a pomocí nově chystané tzv. elektronické přepážky
- větší zapojení vysokých škol a studentů nejen technických oborů do rozvoje informatiky města
- pokračování ve zveřejňování otevřených dat města
- vytvoření robustní městské infrastruktury pro umožnění elektronizace veřejné správ

*„Naším cílem je vytvořit stabilní podmínky pro efektivní správu města. Chceme zajistit jednoduché a srozumitelné sdílení dat mezi městem, občany a společnostmi v brněnské metropoli. Pandemie koronaviru přesunula velkou část našich životů do online prostoru. V následujících letech nás proto čekají výzvy v oblasti informačních technologií, na které se musíme jako město připravit. Nová informační strategie města nám v tom nepochybně pomůže,”* uzavřel Kotas. 


Celou strategii si můžete přečíst [ZDE](https://www.brno.cz/fileadmin/user_upload/sprava_mesta/magistrat_mesta_brna/OMI/Informacni_strategie.pdf){:target="_blank"}.

