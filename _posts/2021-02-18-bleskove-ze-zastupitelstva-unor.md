---
#název souboru: 2021-02-18-bleskove-ze-zastupitelstva-unor.md
### Povinné položky ###

category: CLANKY   # nešahat!
title: "Bleskově z únorového zastupitelstva JMK: zprávy, které by vás neměly minout"
date: 2021-02-18  # formát YYYY-MM-DD
author: Krajský MO
tags: archiv # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/zastupitelstvo_dalkovy.jpg # obrázek ideálně 420x677px minifikovaný přes https://tinypng.com/
#description:

---

Setkání zastupitelstva JMK v době covidové představuje skoro až společenskou událost. Piráti se na ní připravují zodpovědně - negativním testem před jednáním. Zprávy našich zastupitelů jsou ale jinak pozitivní.

**Děti s protilátkami do škol možná bez testů**

Na návrh pirátského zastupitele [Jiřího Kadeřávka](https://jihomoravsky.pirati.cz/lide/jiri-kaderavek/) přislíbil hejtman Grolich přednést při jednáních s vládou návrh na to, aby děti s pozitivními testy na protilátky byly vyňaty z testování antigenními testy ve školách. To umožní snížit o 25-30 % logistickou a finanční náročnost celé operace. Pro rodiče by takový krok představoval pozitivní motivaci, aby protilátkové testy s dětmi před nástupem do škol podstoupili. 

Piráti požadavek přednesli na základě dat z americké studie z počátku ledna, která odhaduje, že v USA je počet pacientů s prodělaným Covidem dokonce 4x vyšší než uvádí oficiální statistiky. V ČR se odhady o prodělané nemoci pohybují o 2,5-3,5x výš, než vykazují oficiální statistiky. V Česku je nyní oficiálně 1,1mil. lidí s prodělaným Covidem, reálně tak může mít nemoc za sebou třetina celé populace. U dětí by tedy mohlo jít o zmíněných 25-30 %. Více informací o americké studii si můžete přečíst zde: http://bit.ly/USA4xmoreCovidPlus

**Na přeměnu sociálních služeb půjde více prostředků**
 
Dnešní zastupitelstvo JMK schválilo také změnu rozpočtu. Díky daňovým přebytkům z loňského roku se radní Janě Leitnerové podařilo vyjednat další finance pro sociální oblast. 
 
*„Už na podzim jsme spolu s hejtmanem avizovali, že budeme chtít finance navíc směřovat primárně i do sociálních služeb. Jsem ráda, že můžu potvrdit, že sliby platí a na transformaci či financování sociálních služeb můžeme využít o zhruba 40 milionů více,“* uvedla [Jana Leitnerová](https://jihomoravsky.pirati.cz/lide/jana-leitnerova/), radní pro sociální a rodinnou politiku. Finance jsou určeny na výkup pozemků, nemovitostí a přípravu projektů. Díky tomu bude v průběhu následujících let přes 100 klientů moci opustit ústavy a žít samostatně.

**Home office i pro úředníky na kraji**

Kraj i díky pirátským zastupitelům a zastupitelkám umožňuje části úředníků práci z domova. Piráti v [“Za 5 minut 12”](https://bit.ly/za-pet-dvanact.pdf){:target="_blank"} požadují i rozšíření možností homeoffice, protože právě koncentrace lidí ve firmách a úřadech je příčinou rychlého šíření nákazy. Krajský úřad JMK technicky umožňuje pracovat distančně všem svých 700 zaměstnancům. Na krajském úřadě se pracuje cca s 600 různými programy a softwarovými systémy. Podle pirátského radního pro IT [Jiřího Hlavenky](https://jihomoravsky.pirati.cz/lide/jiri-hlavenka/) je prakticky od počátku pandemie Covid vše přístupné přímo na serverech KÚ. Jedná se o moderní řešení, které přináší úspory vzhledem k tomu, že odpadá potřeba nakupovat celé počítače. Každému zaměstnanci stačí monitor a "chytrá krabička". Jedná se o bezpečné a levnější řešení pro úřad.

**Pirátští zastupitelé v plné sestavě i přes covid**

Psali jsme, že pirátský zastupitelský klub se pravidelně chodí testovat, a to i před každým jednáním ZJMK. Nosíme respirátory, používáme dezinfekci. Bohužel, Covid se nevyhýbá ani našemu klubu. Zastupitel [Petr Vlasák](https://jihomoravsky.pirati.cz/lide/petr-vlasak/) je sice v karanténě, ale ani to ho neodradilo od účasti na dálku. Petr byl jako jediný po celou dobu připojen online a plnohodnotně hlasoval. Usilujeme o to, aby byla distanční účast možná i na výborech a komisích. 

