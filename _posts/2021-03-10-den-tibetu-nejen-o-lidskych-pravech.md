---
#název souboru: 2021-03-10-den-tibetu-nejen-o-lidskych-pravech.md
### Povinné položky ###

category: CLANKY   # nešahat!
title: "Tibet by nás měl zajímat nejen kvůli lidským právům"
date: 2021-03-10  # formát YYYY-MM-DD
author: Krajský MO
tags: den-tibetu tibet lidská-práva # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/tibet_mmb.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Je tu další 10. březen, kdy upozorňujeme na povstání Tibeťanů proti čínské okupaci své země. Letos si připomínáme už 62. výročí masakru, při kterém podle [dostupných dat](https://www.lungta.cz/projekty/vlajka-pro-tibet/)({:target="_blank"} zemřelo zhruba 80 000 Tibeťanů. Statisíce dalších přišli následně o život při věznění, v pracovních táborech nebo v důsledku hladomoru. Symbolicky jsme proto i dnes vyvěsili tibetské vlajky na brněnském magistrátu, krajském úřadu nebo pirátském centru ŠPiCe. Za podobný čin hrozí přímo v Tibetu až několikaleté vězení.

„Dnešek je pro celý svět připomínkou statečnosti Tibeťanů, kteří povstali proti totalitnímu čínskému režimu, který v letech 1950–1951 násilně obsadil jejich území. Vyvěsit tibetskou vlajku na znamení naší podpory pro ty, kteří ani dnes nemají to štěstí a nežijí ve svobodné zemi, je to nejmenší, co pro Tibeťany můžeme udělat,” řekl [Petr Springinsfeld](https://jihomoravsky.pirati.cz/lide/petr-springinsfeld/), předseda Výboru pro meziregionální vztahy JMK za Piráty.

**Lidská práva hrají prim**

Téměř 70 let se v Tibetu masově porušují lidská práva, je potírána svoboda vyznání, přihlášení se k národní a kulturní identitě, neexistuje svoboda slova. Piráti dlouhodobě upozorňují, že česká zahraniční politika straní čínskému režimu, který drtí i poslední náznaky svébytnosti Tibeťanů. Ač dnes symbolicky vyvěšujeme tibetskou vlajku, moc dobře si uvědomujeme, že v posledních letech čínský režim systematicky potírá i ujgurskou menšinu, kterou uzavírá do [„převýchovných” táborů](https://www.bbc.com/news/world-asia-china-22278037){:target="_blank"}, ve kterých dochází k systematické perzekuci a mučení.

**O čem se nemluví: klima a voda pro 40 % světové populace v ohrožení**

Otázka Tibetu není ale „pouze” o lidských právech. Mimo hlavní zájem médií nadále stojí necitlivé zásahy do životního prostředí ze strany Číny. Ta staví přehrady na tibetských řekách a ovlivňuje tak dostupnost vody pro miliardy lidí v Asii. Tibet totiž zdaleka nejsou jen hory, které známe z filmových pláten. Šest největších tibetských řek zásobí vodou 40 % světové populace. Jedná se o nejvýznamnější a nejcitlivější ekosystém světa a necitlivé zásahy mají vliv i na globální klima. Piráti, v čele s poslankyní [Danou Balcarovou](https://www.pirati.cz/lide/dana-balcarova/){:target="_blank"} a europoslancem [Mikulášem Peksou](https://www.pirati.cz/lide/mikulas-peksa/){:target="_blank"}, dlouhodobě upozorňují na skutečnost, že ignorování politických a ekologických problémů Tibetu nás může stát víc, než jsme ochotni si v současné chvíli vůbec připustit.

**Pirátské aktivity související s Tibetem**

- říjen 2018 - stojíme u zrodu [Parlamentní skupiny přátel Tibetu](https://www.pirati.cz/tiskove-zpravy/pirati-dialog-s-tibetem.html){:target="_blank"}. Jedná se o nadstranickou platformu, díky které můžeme šířit osvětu a po vzoru dalších evropských parlamentů podpořit Tibeťany.
- leden 2019 - pirátský europoslanec Mikuláš Peksa se stává novým [předsedou europarlamentní skupiny na podporu Tibetu](https://www.pirati.cz/tiskove-zpravy/europarlamentni-skupinu-tibet-vede-peksa.html){:target="_blank"}.
- březen 2019 - členové Parlamentní skupiny přátel Tibetu se [setkávají s předsedou tibetské exilové vlády Lobsangem Sangayem](https://www.pirati.cz/tiskove-zpravy/tibet-skupina-pratel-exilova-vlada.html){:target="_blank"}.
- březen 2020 – pirátští poslanci František Kopřiva a Dana Balcarová [jednají s tibetskou exilovou vládou v indické Dharamsale](https://www.pirati.cz/tiskove-zpravy/exilova-vlada-tibetu-se-setkala-s-poslanci-piratu.html){:target="_blank"}.
