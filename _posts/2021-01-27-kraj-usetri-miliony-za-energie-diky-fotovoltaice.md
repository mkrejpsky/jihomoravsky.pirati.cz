---
#název souboru: 2021-01-27-kraj-usetri-miliony-za-energie-diky-fotovoltaice.md
### Povinné položky ###

category: CLANKY   # nešahat!
title: "Kraj ušetří až 10 milionů za energie. Díky Pirátům a fotovoltaice!"
date: 2021-01-27   # formát YYYY-MM-DD
author: Krajský MO
tags: archiv # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/fotovoltaika_solary.jpg # obrázek ideálně 420x677px minifikovaný přes https://tinypng.com/
#description: Nemocnice, školy i sociální zařízení v Jihomoravském kraji by mohly od příštího roku ušetřit na výdajích za elektřinu až 10 milionů ročně.

---

Nemocnice, školy i sociální zařízení v Jihomoravském kraji by mohly od příštího roku výrazně ušetřit na výdajích za elektřinu. Jak to? Rada JMK totiž schválila žádost o dotaci na fotovoltaické systémy pro 30 vybraných budov v rámci předregistrační výzvy Ministerstva životního prostředí.

**Popadnout příležitost**

*„Takto velký objem dotací byl ze strany státu ohlášen vcelku nenápadně a my ho chápeme jako obrovskou příležitost. Máme totiž možnost velmi rychle a účinně snížit energetickou náročnost všech budov, které patří Jihomoravskému kraji. Roční úspory na energiích by dohromady pro všech 30 budov činily mezi osmi a deseti miliony korun,“* řekl první náměstek hejtmana pro životní prostředí [Lukáš Dubec](https://jihomoravsky.pirati.cz/lide/lukas-dubec/) za Piráty.

V rámci pilotního balíčku jsme po důkladné analýze potenciálu vybrali 30 budov. Jde zejména o nemocnice, školy či domovy seniorů. Právě tento typ budov v majetku kraje má výrazně vyšší výdaje za elektřinu kvůli náročnému provozu. Díky fotovoltaickým elektrárnám na svých střechách by nově zařízení mohla ročně ušetřit statisíce korun na energiích. Ve výsledku by se kraj dostal k úsporám v řádu až desítky milionů za rok.

Konkrétním příkladem je Domov seniorů u Františka. Ten zaplatil jen v roce 2019 za elektřinu téměř dva miliony korun. Pokud by se na střeše domova letos postavila elektrárna, ušetří jen v příštím roce přes půl milionu, které lze využít smysluplněji.

**Chytré  řešení v době klimatické změny**

*„Kromě nezanedbatelného finančního přínosu je tu i obří bonus pro životní prostředí. Pro něj je totiž nejlepší ta energie, která vůbec nevznikne. A když už vzniknout musí, tak s minimálním využitím fosilních zdrojů. Přesně to je cesta, kterou chceme na kraji jít,“* dodal Lukáš Dubec. Proto jsou Piráti ve vedení kraje odhodlaní v příštích letech připravovat a přihlašovat další projekty. Tyto konkrétní dotace budou vypláceny z tzv. Modernizačního fondu Evropské unie, který pro období 2021-2030 nabídne pobídky ve výši cca 150 miliard Kč.

**Seznam budov zahrnutých do žádosti o dotaci v rámci Modernizačního fondu:**
- Domov u Františka, příspěvková organizace
- Střední škola polytechnická Brno, Jílová, příspěvková organizace
- Domov Horizont, příspěvková organizace
- Nemocnice Tišnov, příspěvková organizace
- Střední škola technická a gastronomická Blansko, příspěvková organizace
- Centrum služeb pro seniory Kyjov, příspěvková organizace 
- Integrovaná střední škola automobilní Brno, příspěvková organizace
- Domov na Jarošce, příspěvková organizace
- Nemocnice Veselí nad Moravou, (Nemocnice Kyjov, příspěvková organizace)
- Zdravotnická záchranná služba Jihomoravského kraje, příspěvková organizace (Znojmo)
- Obchodní akademie a Střední odborné učiliště Veselí nad Moravou, příspěvková organizace
- LILA Domov pro postižené děti Otnice, příspěvková organizace
- Středisko volného času Ivančice, příspěvková organizace 
- Integrovaná střední škola Slavkov u Brna, příspěvková organizace
- Střední škola gastronomie, hotelnictví a lesnictví Bzenec, příspěvková organizace
- Integrovaná střední škola Hodonín, příspěvková organizace
- Zdravotnická záchranná služba Jihomoravského kraje, příspěvková organizace (Vyškov)
- Zdravotnická záchranná služba Jihomoravského kraje, příspěvková organizace (Blansko)
- Zelený dům pohody, příspěvková organizace 
- Integrovaná střední škola Hodonín, příspěvková organizace
- Nemocnice Znojmo, příspěvková organizace 
- Nemocnice Kyjov, příspěvková organizace
- Nemocnice Břeclav, příspěvková organizace
- Nemocnice Vyškov, příspěvková organizace
- Nemocnice TGM Hodonín, příspěvková organizace
- Nemocnice Ivančice, příspěvková organizace
- Moravian Science Centre Brno, příspěvková organizace
- Jihomoravský kraj (1) Žerotínovo náměstí
- Jihomoravský kraj (2) Cejl
- S–centrum Hodonín, příspěvková organizace

