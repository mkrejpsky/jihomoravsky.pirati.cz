---
#název souboru: 2021-01-05-kraje-skrtaji-ve-vracove-si-zvysuji-odmeny.md
### Povinné položky ###

category: CLANKY   # nešahat!
title: "Kraje škrtají, ve Vracově si zastupitelé zvyšují odměny"
date: 2021-01-05   # formát YYYY-MM-DD
author: Zbyněk Janoška
tags: vracov transparence piráti jmk # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: zbynek.janoska # ve formátu jmeno.prijmeni - prolinkování s profilem přes uid
image: posts/vracov_radnice_wiki.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Na prosincovém zasedání zastupitelstva města Vracov se zastupitelé rozhodli zvýšit si měsíční odměny, a to poměrně razantním způsobem. Místostarosta si polepší o více než 50 % (z 11 500 na 17 500 Kč), členové rady o více než 40 % (z 4 200 Kč na 6 000 Kč), předsedové výborů a komisí o 25 % (z 2 400 Kč na 3 000 Kč). [Reálný růst mezd v roce 2020](https://www.czso.cz/csu/czso/cri/prumerne-mzdy-3-ctvrtleti-2020){:target="_blank"} byl přitom pouhých 0,3 %. V době, kdy řada lidí má vlivem rozhodnutí státu existenční potíže, vyznívá přinejmenším nevkusně, když si politici ze státního takto přidávají. Není to navíc poprvé, co si zastupitelé odměny v tomto volebním období zvyšují.

**Zbrklé a netransparentní bonusy**

Zastupitelé si možná byli vědomi toho, jak nemístně celá situace vypadá a bod schválili překotně, bez diskuze nebo jakéhokoli vysvětlení, proč se budou jejich odměny zvyšovat. Bohužel jej také schválili špatně: přečetli jen polovinu usnesení a vůbec neukázali tabulku, jakým způsobem se odměny mění. Po chvíli svou chybu odhalili a napodruhé vše po troše zmatků schválili správně. Je možné, že původní odměny byly nedostatečné a neodpovídaly odvedené práci. Pro občany je to ovšem velmi těžké posoudit. Nelze například online dohledat jediný zápis ze zasedání komisí a výborů a ani informaci o tom, jak často se schází a co řeší. Když k tomu připočteme, že většina zastupitelů je placena státem (zaměstnanci ve školství, důchodci, policista apod.) a nemusí tudíž řešit problémy, se kterými se dnes potýkají živnostníci, lidé pracující na dohodu nebo zaměstnanci v postižených odvětvích ekonomiky, je zvyšování odměn politiků bez jakéhokoli vysvětlení vrcholem cynismu. Víme, že nám to projde, tak proč se obtěžovat vysvětlováním. 

**Statisíce do soukromých kasiček bez vysvětlení**

Do konce volebního období bude stát toto zvýšení odměn městskou kasu přes 400 tisíc korun. Je zarážející, že se veřejnosti nedostalo ani slova vysvětlení, proč k této změně dochází. Přitom jediné, co by stačilo, je pár vět na vysvětlenou. Nebo ještě lépe počkat se zvyšováním odměn do doby, kdy bude krize za námi.


