---
#název souboru: 2021-01-14-pirati-transparentni-vyber-clenu-komisi.md
### Povinné položky ###

category: CLANKY   # nešahat!
title: "Jak vybíráme členy a členky komisí na kraji? Transparentně, samozřejmě!"
date: 2021-01-14   # formát YYYY-MM-DD
author: Krajský MO
tags: jmk piráti transparence komise # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/komise_web.png # obrázek ideálně 420x677px minifikovaný přes https://tinypng.com/
#description: 

---

Maximální transparentnost je to, na čem jsme jako Piráti vyrostli. Každý se nám může „kouknout do kuchyně“ skrze Pirátské fórum, protože děláme veřejně v podstatě vše. A dobrých návyků se nehodláme zbavovat. Díky tomu, že jsme se na podzim dostali do vedení Jihomoravského kraje, došlo i na obsazení Komisí Rady JMK.

**Méně politiky, více odbornosti**

Pojďme si nejdřív v krátkosti vyjasnit, co dělá taková komise. Jedná se o poradní orgán krajské rady. Její činnost spočívá v tom, že doporučí či nedoporučí konkrétní problém Radě ke schválení. Podle odborných stanovisek komisí se pak často Rada rozhoduje. Zní to hezky. A proto chceme, aby v komisích zasedali odbornice a odborníci, kteří je rozhýbou a aktivizují tak, aby komise aktivně přinášely Radě vlastní témata a plány.

**Maximální otevřenost**

Jak jsme při výběru členů a členek komisí postupovali my? Možnost zapojit se do nominací jsme dali maximálnímu okruhu zájemců. Zájemci a zájemkyně se mohli přihlásit na [Pirátském fóru](https://forum.pirati.cz/viewtopic.php?f=411&t=54104){:target="_blank"}, do kterého se může zaregistrovat každý. Rovněž jsme oslovili krajské expertní týmy Pirátské strany (KET), aby tuto možnost nabídly svým členům a členkám. Na přihlášení pak měli zájemci a zájemkyně týden. Přihlašování probíhalo opět skrze Pirátské fórum, kam uchazeči a uchazečky vložili svou kandidátskou řeč. Přečíst si je můžete [zde](https://forum.pirati.cz/viewtopic.php?f=411&t=54104&start=30){:target="_blank"}. Garantkou celého procesu byla krajská zastupitelka Eva Havlová. 

*„Došlo nám 37 přihlášek a z nich jsme vybrali 20 členů a členek deseti krajských komisí. Samotný výběr probíhal v rámci našeho krajského zastupitelského klubu, kdy jsme v deseti lidech udělali maximum pro to, aby nominanti a nominantky za Piráty byli lidé na svých místech, kteří mohou činnost komisí skutečně obohatit,“* uvedla Eva Havlová.

**Takže o kom ještě určitě uslyšíme?**

**Komise IT a e-government**
- Jiří Kadeřávek, programátor, analytik, manažer, krajský zastupitel
- Zbyšek Martoch, programátor, odborný rada na Úřadu pro ochranu hospodářské soutěže

**Komise investiční a majetková**
- Michal Švagerka, manažer v oblasti regionálního rozvoje a investic
- Lukáš Halašta, stavební inženýr

**Komise dopravní a územního plánování**
- Adam Zemek, programátor, provozuje řadu dopravních webů
- Zbyněk Janoška, geoinformatik a kartograf

**Komise regionálního rozvoje a rozvoje venkova**
- Vendula Svobodová, doktorandka v oboru Sociální geografie a regionální rozvoj, koordinátorka krajského sdružení
- Petr Ilgner, student ekonomie zemědělství

**Komise pro životní prostředí a zemědělství**
- Marek Lukáš, absolvent oboru Krajinné inženýrství, projektant
- Adam Vyplel, projektant vodohospodářských staveb, garant KET

**Komise sociálně-zdravotní**
- Jana Logrová, sociální pracovnice, garantka KET
- Martin Boxan, ředitel vzdělávacího a grantového centra

**Komise pro kulturu a památkovou péči**
- Petr Vlasák, středoškolský učitel, krajský zastupitel
- Pavel Uretšlégr, projektový manažer v oblasti kultury

**Komise pro vzdělávání, výchovu a sport**
- Jan Můčka, absolvent učitelství ZSV pro střední školy, garant KET
- Lukáš Hejduk, trenér dospělých a mládeže (basketbal a fotbal)

**Komise pro cestovní ruch, meziregionální vztahy a marketing**
- Marek Fišer, radní města Brna pro oblast kultury
- Pavel Havlík, pracovník v oblasti ubytovacích služeb a pohostinství

**Komise organizační a legislativní**
- David Konderla, asistent soudce u Městského soudu v Brně s trestněprávní specializací
- Tomáš Pastirčák, informatik, student práv
