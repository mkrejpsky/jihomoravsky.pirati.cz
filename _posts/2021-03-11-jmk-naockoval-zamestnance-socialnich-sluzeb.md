---
#název souboru: 2021-03-11-jmk-naockoval-zamestnance-socialnich-sluzeb.md
### Povinné položky ###

category: CLANKY   # nešahat!
title: "Jihomoravský kraj jako první kraj v Česku naočkoval zaměstnance v sociálních službách"
date: 2021-03-11 # formát YYYY-MM-DD
author: Krajský MO
tags: očkování jana-leitnerová sociální-služby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/ockovani_jmk_socialni.jpg # obrázek ideálně 420x677px minifikovaný přes https://tinypng.com/
#description: Téměř 1500 pracovníků a pracovnic ze sociálních služeb z celého Jihomoravského kraje bylo tento týden naočkováno 1. dávkou vakcíny proti covid-19.

---

Téměř 1500 pracovníků a pracovnic ze sociálních služeb z celého Jihomoravského kraje bylo tento týden naočkováno 1. dávkou vakcíny proti covid-19. Kraj do očkování zapojil mobilní týmy z FN Brno a FNUSA, které už od ledna očkují právě sociální služby v kraji. Jihomoravský kraj tak bude mít zanedlouho proočkované všechny zájemce ze sociálních služeb, kteří jsou v přímém kontaktu s klienty.

*„Už od ledna jsme vládu a dotčená ministerstva upozorňovali na to, že ochrana terénních pracovníků, kteří jsou v kontaktu s klienty, je stejně důležitá, jako ochrana pracovníků a klientů v pobytových sociálních službách. Jsou to lidé, kteří pomáhají ostatním, covid necovid. Takže jsem opravdu ráda, že se nám podařilo dojednat přednostní proočkování terénních pracovníků a pracovnic v celém kraji,“* uvádí [Jana Leitnerová](https://jihomoravsky.pirati.cz/lide/jana-leitnerova/), radní pro sociální a rodinnou politiku.

Očkování bylo nabídnuto všem poskytovatelům sociálních služeb v kraji, stejně jako sociálním pracovnicím a pracovníkům z odborů měst a obcí, kteří se zabývají například sociálně-právní ochranou dětí. Při očkování se tak vystřídají lidé pracující s tělesně či mentálně hendikepovanými, rodinami v nouzi, lidmi bez domova či seniory. 

*„Ochrana lidí, kteří už rok odvádí neuvěřitelnou práci v rámci sociálních služeb, je pro mě osobně jednoznačnou prioritou. Musím poděkovat jak vedení kraje, tak krajskému koordinátorovi očkování, že jsme v tomto ohledu našli shodu, dostatek vakcín a prostor ochránit nejen pracovníky, ale i jejich klienty. A v neposlední řadě patří velká poklona lidem z odboru sociálních věcí na kraji a mobilním týmům,“* dodala Jana Leitnerová.
