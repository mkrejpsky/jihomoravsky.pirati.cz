---
#název souboru: 2021-02-09-inzerat-zdarma-zaplati-obcane.md
### Povinné položky ###

category: CLANKY   # nešahat!
title: "Inzerát „zdarma“? Vše zaplatí nakonec občané"
date: 2021-02-09   # formát YYYY-MM-DD
author: Barbora Turek Lahová
tags: komentář inzerce zpravodaj # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: barbora.lahova # ve formátu jmeno.prijmeni - prolinkování s profilem přes uid
image: posts/hodoninsky_zpravodaj_kolaz.png # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

*„Pomůžeme místním podnikatelům, dáme jim inzerát v městském zpravodaji zdarma!”* ozvalo se v minulých měsících z radnic v Brně–Řečkovicích, Hodoníně a dalších. *„Nebude to stát ani korunu navíc,“* doplnili dokonce někteří. Dle mého názoru úplně nepromyšleně. 

**Kdo tedy reklamu zaplatí? Všichni.**

Inzertní plocha v městských zpravodajích je drahý prostor, navíc placený z peněz daňových poplatníků. Dle mé zkušenosti dost často cena tamních inzerátů neodpovídá nákladům na tisk, distribuci a mzdu pracovníků, kteří zpravodaj dávají dohromady. Komerční média naopak odpovídající ceny za inzerci nastavit musí, aby přežila. Nemají totiž za zády poměrně jisté každoroční příjmy z daní občanů. Dostáváme se tedy do částek, které se od sebe na jednom podobně velkém inzerátu liší klidně v tisících korun. 

Je to krásný příklad, jak podporou jednoho podnikání mohou místní samosprávy pokřivit nebo znemožnit podmínky pro podnikání druhé. Týká se to samozřejmě spíše trojkových obcí vydávajících své tiskoviny s dvou/měsíční pravidelností a častěji. 

**Pro-radniční zpravodaje**

Podle studie české mediální expertky Lenky Waschkové Císařové absence nezávislých lokálních médií vede k negativním jevům typu: nižší volební účast, dražší veřejné zakázky, nulový dohled nad kroky samospráv atd. Není tedy ve veřejném zájmu, aby soukromá (na radnicích nezávislá) média byla úplně vytlačena z trhu městskými zpravodaji. Ty navíc téměř nikdy nepřinášejí čtenářům opoziční názory. Ve většina případů jsou to PR tisky vládnoucí koalice, častěji ale jenom aktuálních starostů a místostarostů. 

**Může samospráva pomoci místním podnikatelům?**

Brněnská část Řečkovice a Mokrá Hora mimo inzerce zdarma přišla ještě s jedním nápadem. Připraví aktuální, ucelený přehled soukromých služeb v celé městské části, který by následně rádi zveřejnili on-line i off-line. Takovýto přehled by mohla mít každá obec a já osobně bych to kvitovala i jako občan. Moct si kdykoliv přehledně vyhledat službu mezi místními živnostníky, ne pouze jednou v rámci inzerce v místním zpravodaji. A navíc ještě vydané za veřejné peníze.  
