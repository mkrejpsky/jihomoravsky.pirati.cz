---
#název souboru: 2021-01-09-piratske-forum-poprve-online-predstaven-i_JMK.md
### Povinné položky ###

category: CLANKY   # nešahat!
title: Pirátské Celostátní fórum proběhlo poprvé on-line, představil se i JMK
date: 2021-01-09   # formát YYYY-MM-DD
author: Krajské MO
tags: forum piráti on-line volby institut holomčík dubec # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/logotyp_web.png # obrázek ideálně 420x677px minifikovaný přes https://tinypng.com/
#description: Celorepublikové fórum 2021 bylo poprvé v historii on-line. Bylo schváleno i založení politického institutu.

---

V sobotu se konalo pirátské Celostátní fórum (CF), tedy celorepublikový sjezd strany a jejích příznivců. Akce byla poprvé v historii on-line. Během fóra bylo schváleno založení prvního pirátského politického institutu, představeni lídři pro volby do Sněmovny a jednotlivé krajské zastupitelské kluby, jednalo se i o možné předvolební koalici s hnutím STAN.

**Radek Holomčík chce zjedodušit práci správcům krajiny**

Poslanec a lídr kandidátky jižní Moravy Radek Holomčík má za sebou tři roky ve sněmovně a za své největší úspěchy považuje prosazení zákazu privatizace státních lesů nebo fakt, že Ministerstvo zemědělství částečně přiznalo pravé důvody kůrovcových kalamit, které nespouští jen sucho, ale i cílená devastace našich lesů a lesnictví. *„V příštím volebním období chci zjednodušit zákony a předpisy, aby zemědělcům, lesníkům a dalším správcům krajiny zbytečně nekomplikovaly život. Posílím poradenství a podpořím kvalitní digitalizaci státní správy tak, aby hospodaření v krajině i její obnova byly co nejjednodušší. V neposlední řadě budu usilovat o navrácení lesů do rukou lesníků,“* uvedl Radek Holomčík.

**Náměstek Lukáš Dubec představil klub jihomoravských zastupitelů**

Prezentace náměstka hejtmana Lukáše Dubce představila účastníkům fóra desetičlenný zastupitelský tým Pirátů a Pirátek. Do krajské rady zasedne vedle něj i předseda klubu a radní pro inovace Jiří Hlavenka a Jana Leitnerová, která usedla do pozice radní pro sociální a rodinnou oblast. Desetičlenný klub doplní Ivo Vašíček, Petr Springinsfeld, Petr Vlasák, Eva Havlová, Silvie Mrkvanová, Miroslav Bárta a Jiří Kadeřávek. *„Začátek naší historicky první mise v krajském zastupitelstvu nebyl snadný, protože jsme museli ve velmi krátké době vyladit a odsouhlasit výrazně osekaný rozpočet na rok 2021. Myslím si ale, že v zastupitelském klubu tvoříme skvělý tým a že máme skvělou příležitost posunout kraj pirátským směrem,“* dodal Lukáš Dubec.

**Institut pro zapojení aktivních členů a příznivců**

Důležitým bodem jednání CF bylo založení prvního pirátského politického institutu. Projekt představila první místopředsedkyně strany Olga Richterová a pražský zastupitel Daniel Mazur spolu s Jankou Michailidu. *„Na formální úrovni budeme moci podporovat profesionalitu, participaci členů a příznivců a zapojovat do naší činnosti dobrovolníky. Spolupracovat chceme i na akademické úrovni s vědeckou obcí. Mezi konkrétní aktivity budou patřit přednášky, panelové diskuse, školení, semináře, publikační i poradenská činnost,“* uvedla Olga Richterová.
