---
#název souboru: 2021-03-08-krizove-rizeni-v-dobe-covidu.md
### Povinné položky ###

category: CLANKY   # nešahat!
title: "Nedokonalost krizového řízení obcí s rozšířenou působností v době Covidu"
date: 2021-03-08  # formát YYYY-MM-DD
author: Pavel Nevrkla
tags: pirati znojemsko pavel-nevrkla krizové-řízení # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: pavel.nevrkla # ve formátu jmeno.prijmeni - prolinkování s profilem přes uid
image: posts/znojmo_most.jpg # obrázek ideálně 420x677px minifikovaný přes https://tinypng.com/
#description: Doba covidová naplno odhalila výrazné nedostatky v systému krizového řízení.

---

Chtěl bych poděkovat lidem, jako je například senátor Tomáš Třetina, za snahu, kterou vyvinuli k zajištění ochranných pomůcek potřebným a i leckterým obcím. Stejnou pochvalu si zaslouží i Město Znojmo za zajištění respirátorů zdarma všem svým obyvatelům. 

Doba covidová však naplno odhalila výrazné nedostatky v systému krizového řízení. V rámci něho je pro celý okres nejdůležitější postavou starosta obce s rozšířenou působností a úřad obce s rozšířenou působností. Na území Znojemského okresu je to tedy starosta města Znojma, Moravského Krumlova a jejich městské úřady. 

V ideálním případě by zmíněné ochranné pomůcky měly zařídit tyto úřady pro všechny obyvatele svých správních obvodů, kterých je 90 tisíc. Není tomu tak. Jedním z důvodů je, že zmíněné úřady na to nemají prostředky. Města, které tyto úřady provozují, dostávají peníze pouze na obyvatele „své“ obce. Všechny ostatní obce, které ale správně pod Znojmo spadají, mají smůlu. Problém může být i v nedostatečné motivaci tyto kroky činit. Starostu města Znojma volí prostřednictvím zastupitelů jen občané města Znojma. Přestože tedy vykonává krizové řízení pro 90 tisíc obyvatel, zodpovídá se pouze „svým“ 33.500 obyvatelům města Znojma. 

Je to zásadní demokratický deficit a chyba v současném systému, kterou je potřeba změnit. Dle mého názoru je potřeba tlačit na administrativní reformu týkající se obcí s rozšířenou působností. 

I s tímto tématem půjdu do letošních voleb do poslanecké sněmovny, kde se při svém případném zvolení pokusím tento systém narovnat.

Pavel Nevrkla

<div style="text-align:center"><a href="https://drive.google.com/file/d/1ireO6N0aiySdsSh8z9gZL39j2BNehSVb/view?usp=sharing" target="_blank">
<img src="https://drive.google.com/file/d/1ireO6N0aiySdsSh8z9gZL39j2BNehSVb/view?usp=sharing" alt="Znojmo rousky"></a></div>
