---
#název souboru: 2021-03-08-kudy-jezdi-cykliste.md
### Povinné položky ###

category: CLANKY   # nešahat!
title: Kudy jezdí cyklisté nejčastěji? Máme odpověď!
date: 2021-03-08   # formát YYYY-MM-DD
author: Krajský MO
tags: archiv mapa cyklisté doprava # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/dpnk_data.jpg # obrázek ideálně 420x677px minifikovaný přes https://tinypng.com/
#description: Z iniciativy Marka Lahody, místopředsedy Komise dopravy, vznikla aplikace, díky níž Brno ví, kudy cyklisté jezdí nejčastěji. Aplikace využívá anonymní lokalizační data získaná vždy za měsíc květen v letech 2018–2020. V současnosti jsou tak známy relativní počty průjezdů na kole v jednotlivých ulicích a částech města. Data budou sloužit pracovníkům MMB a členům cykloskupin jako důležitý materiál při rozhodování o nových cykloopatřeních v Brně. 

---

**Z iniciativy Marka Lahody, místopředsedy Komise dopravy, vznikla aplikace, díky níž Brno ví, kudy cyklisté jezdí nejčastěji. Aplikace využívá anonymní lokalizační data získaná vždy za měsíc květen v letech 2018–2020. V současnosti jsou tak známy relativní počty průjezdů na kole v jednotlivých ulicích a částech města. Data budou sloužit pracovníkům MMB a členům cykloskupin jako důležitý materiál při rozhodování o nových cykloopatřeních v Brně.** 

Aby [aplikace](https://data.brno.cz/datasets/98e1d903e5274d6997a345cbbd2e49bb_0){:target="_blank"} 
mohla vzniknout, muselo oddělení analýz a evaluací spadající pod Piráty provést analýzu anonymizovaných GPS lokalizačních dat. Ta byla získána z kampaně probíhající v Brně vždy v květnu v letech 2018–2020. Výsledným produktem je nástroj ukazující počet průjezdů na kole v jednotlivých ulicích a městských částech. Ten bude dále využíván pracovníky MMB a členy cykloskupin jako jeden z důležitých podkladů při rozhodování o nových cykloopatřeních v Brně. Zpracovaná data jsou navíc volně dostupná v [datovém katalogu](https://data.brno.cz/datasets/98e1d903e5274d6997a345cbbd2e49bb_0){:target="_blank"}.

Dílčí informace o počtu cyklistů mělo Brno již od roku 2001, kdy sčítání prováděly Brněnské komunikace. Jednalo se však pouze o bodová měření ze dvou sčítacích dnů (pracovní a víkendový). Výsledný model tak dokonale nevystihoval celé území města. Nezohledňoval např. vedlejší ulice, což jsou trasy, které lidé pro jízdu na kole často využívají. 

*„Na nových datech se potvrzuje, že lidé pro svou cestu na kole preferují bezpečné a klidné páteřní cyklostezky podél Svratky a Svitavy. Pokud však nemají na výběr, využívají pro co nejkratší cestu také hlavní ulice s intenzivní dopravou. To je mimo jiné jeden z důvodů, proč u chystaných velkých rekonstrukcí ulic usilujeme o vyčlenění bezpečného prostoru pro cyklisty. Mnohdy je však silný provoz na hlavních tazích pro cyklisty příliš nebezpečný a lidé tak raději volí vedlejší ulice. V těchto případech je důležité, aby byly legálně průjezdné v obou směrech,“* říká [Marek Lahoda](https://jihomoravsky.pirati.cz/lide/marek-lahoda/){:target="_blank"}.

V loňském roce rozmístily Brněnské komunikace také sadu 13 automatických kamerových sčítačů cyklistů a chodců, které provádí kontinuální měření. Jejich polohu a aktuální data si můžete prohlédnout [zde](https://www.doprava-brno.cz/){:target="_blank"}. Na využití těchto dat pro další analýzu se aktuálně pracuje. Věříme, že společně s novou aplikací povedou k efektivnější práci na cykloopatřeních. 
