---
#název souboru: 2021-02-09-brno-inspiruje-evropu.md
### Povinné položky ###

category: CLANKY   # nešahat!
title: "Brno inspiruje Evropu"
date: 2021-02-09   # formát YYYY-MM-DD
author: Krajský MO
tags: piráti brno integrace cizinci # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/ikp_web_final.jpg # obrázek ideálně 420x677px minifikovaný přes https://tinypng.com/
#description: Brněnský projekt zaměřující se na integraci cizinců byl zařazen do brožury Sociální inovace a je tak mezi top 27 inspirativními iniciativami v Evropě. 

---

Brněnský projekt zaměřující se na integraci cizinců byl zařazen do brožury Sociální inovace a je tak mezi top 27 inspirativními iniciativami v Evropě. Projekt už několik let usnadňuje život zahraničním obyvatelům města.

Projektu interkulturních pracovníků (IKP) si všimla Evropská komise a zařadila jej do brožury Sociální inovace: top 27 inspirativních iniciativ v Evropě. Za každý členský stát EU je vybrán jeden projekt a Českou republiku letos reprezentuje právě brněnský IKP. Projekt se ještě před zařazením do top 27 dostal do databáze [100 nejlepších příkladů dobré praxe](https://ec.europa.eu/social/main.jsp?catId=738&langId=en&pubId=8352&furtherPubs=yes){:target="_blank"}, které jsou zveřejněny na webu Evropské komise. Obojí představuje obrovský úspěch, na který jsme pyšní zejména proto, že právě brněnský přístup k integraci cizinců reprezentuje ČR jako příklad dobré praxe. 

*„V Brně žije přes 26 tisíc cizinců, kteří nemluví česky. Jsem rád, že jdeme v jejich integraci příkladem, čehož si nyní všimla i Evropská komise,“* uvedl předseda výboru pro národnostní menšiny a poradního orgánu Rady města Brna pro otázky integrace cizinců a pirátský zastupitel [Marek Fišer](https://jihomoravsky.pirati.cz/lide/marek-fiser/).

Projekt interkulturních pracovníků pomáhá obyvatelům pocházejícím ze zahraničí s orientací v tuzemských zákonech a pravidlech již několik let. Specializuje se na šest jazykových skupin, které jsou v Brně nejpočetnější - vietnamština, ruština, ukrajinština, rumunština, moldavština a arabština. O zahraniční obyvatele města se stará tým čtyř pracovníků, z nichž většina z některé z těchto komunit pochází. Pracovníci tak dobře ovládají jazyk a znají i odlišné kulturní zvyklosti. Je pro ně tedy snazší předejít případným konfliktům a nedorozuměním a tvoří tak most mezi oběma stranami. 

Pracovníci klienty aktivně vyhledávají v rámci terénní práce. Následně je kontaktují přes sociální sítě nebo přes známé osoby v dané komunitě, které tím často výrazně zjednoduší další komunikaci. S klienty pak řeší to, co potřebují, případně jim také nabízí kontakty na různé úřady a pracoviště nebo konkrétní pomoc při jejich návštěvě. Projekt tak napomáhá jejich integraci do každodenního brněnského života. 

*„Projekt interkulturních pracovníků je jedním z úspěchů města, na který můžeme být patřičně pyšní. Díky IKP se nám daří efektivně integrovat cizince a naplno využívat jejich potenciál. Mobilita za účelem práce už není jenom otázka dělníků a pomáhajících profesí. Brno je nepochybně atraktivním místem pro život i pro vzdělané a vysoce kvalifikované cizince. Zařazení IKP do brožury Evropské komise je pro nás důkazem, že jdeme správnou cestou,“* uzavřel náměstek primátorky Tomáš Koláčný.

