---
#název souboru: 2021-02-21-dubnany-otevreny-dopis-kaceni-u-skoly.md
### Povinné položky ###

category: CLANKY   # nešahat!
title: "Otevřený dopis Radě města Dubňany"
date: 2021-02-21  # formát YYYY-MM-DD
author: Krajský MO
tags: piráti dubňany veřejný-prostor otevřenost # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/dubnany_kaceni.jpg # obrázek ideálně 420x677px minifikovaný přes https://tinypng.com/
#description: 

---

Do letošního ledna byl v Dubňanech u školy březový háj, který v létě poskytoval stín u dětského hřiště. 29. ledna byly stromy plošně vykáceny. Výsledkem celé této rychlé akce je hromada palivového dříví prodaná za symbolickou cenu a větve stromů vyvezené jako odpad do příkopu nedaleko základní školy. 

**Vážení členové rady, pane Třísko, paní Prokopenková, ing. Ilčíku, pane Zemský, Mgr. Nedvědíková, ing. Duroni, pane Flajzare,**

dne 29. ledna 2021 byl vykácen březový háj u základní školy. Těžba byla provedena plošným kobercovým způsobem. V době, kdy naši krajinu i les ohrožují nadměrná sucha a stromy poskytují přírodě stín a možnost regenerace, je tento krok zarážející, necitlivý až neodpustitelný.

Břízy nebyly natolik staré a nebezpečné, aby muselo dojít k jejich totální likvidaci. Ano, některé stromy snad musely být pokáceny, avšak ostatní břízy byly životaschopné a mohly růst a prospívat další léta.

Výsledkem celé této rychlé akce je hromada palivového dříví prodaná za „pozlátkovou cenu“ a větve stromů vyvezené jako odpad do příkopu nedaleko základní školy.

Vyjádření kolemjdoucích jako *„pukalo mi srdce při pohledu na tu zkázu“*, *„blesk z čistého nebe“*, *„nepochopitelné“*, *„arogance“*, *„bezohlednost“*, *„vandalizmus“*, nebyly výjimkou. Mnoho našich občanů má tyto stromy spojené se svým dětstvím a školou a toto citové pouto k podobným místům je potřeba respektovat. 

Dětem a mládeži byl bohužel názorně předveden negativní příklad zacházení s přírodou.

Je smutné a zarážející, že neproběhla žádná předchozí informace a diskuze, jak by sami občané tuto hezkou lokalitu chtěli v budoucnu využívat. Lze si zde představit například lesopark, kde ve stínu korun mohly stát lavičky k posezení i odpočinku pro návštěvníky školního hřiště, rodiče s kočárky nebo k výuce v přírodě. Zvláště v „době covidové“, kdy zvýšené nebezpečí číhá především v uzavřených prostorách. 

**Co říci na závěr?**

- Už se stalo - nejde odestát? To by bylo opravdu málo…
- Chceme, aby se podobná situace již nikdy neopakovala na jiných místech ve městě. 
- Chceme les k dotváření okolí našeho města hezkou přírodou, kde bude radost trávit volný čas, ne jen kvůli těžbě dřeva. Náš les je naše vizitka i závazek pro nastávající generace.
- Chceme, aby pocity a názory občanů nebyly ignorovány a včas byly brány vážně.

**Co s tím?**

**1.** O všech rozhodnutích ohledně lesa - jako je například Lesní hospodářský plán (dokument o stavu lesa, návrh na hospodaření, plán těžby i povinnost zalesňování vytěžených holin), informovat minimálně jedenkrát ročně na jednání zastupitelstva města.
**2.** Změnit status lesa z hospodářského na tzv. les zvláštního určení, kde není prioritou těžba a výnosy.
**3.** Vzhledem ke stavu městského lesa, neřešení mnoha problémů s ním spojených, a ignorování návrhů veřejnosti, nabízí se, aby odpovědné osoby za správu městského lesa, zvážily setrvání ve svých současných funkcích.

<div style="text-align:left"><a href="https://scontent-mad1-1.xx.fbcdn.net/v/t1.0-9/151735758_1623122651409684_1151116517889584189_o.png?_nc_cat=101&ccb=3&_nc_sid=730e14&_nc_ohc=hruimqi-xa4AX-4wUzq&_nc_ht=scontent-mad1-1.xx&oh=7e4c68792cd4b32e639f5fe7e8d559b7&oe=60593A2A" target="_blank">
<img src="https://scontent-mad1-1.xx.fbcdn.net/v/t1.0-9/151735758_1623122651409684_1151116517889584189_o.png?_nc_cat=101&ccb=3&_nc_sid=730e14&_nc_ohc=hruimqi-xa4AX-4wUzq&_nc_ht=scontent-mad1-1.xx&oh=7e4c68792cd4b32e639f5fe7e8d559b7&oe=60593A2A" alt="Otevreny dopis">
</a></div>
