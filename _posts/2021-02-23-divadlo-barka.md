---
#název souboru: 2021-02-23-divadlo-barka.md
### Povinné položky ###

category: CLANKY   # nešahat!
title: "Divadlo Barka potřebuje pomoc"
date: 2021-02-23   # formát YYYY-MM-DD
author: Krajský MO
tags: divadlo barka kultura # kategorie

### Nepovinné položky ###
image: posts/barka.jpg # obrázek
#description: Divadlo Barka je otevřený kulturní prostor Ligy vozíčkářů, který hendikepovaným nabízí prostor k jejich kreativní realizaci. Kvůli pandemii COVID-19 a vládním opatřením je ale jeho existence ohrožena. 

---

**Divadlo Barka je otevřený kulturní prostor Ligy vozíčkářů, který hendikepovaným nabízí prostor k jejich kreativní realizaci. Kvůli pandemii COVID-19 a vládním opatřením je ale jeho existence ohrožena.**

Divadlo Barka najdete v Králově Poli už 27 let. Provozuje ho Liga vozíčkářů, která lidem pomáhá překonávat životní překážky. Lidem s postižením dává možnost žít podle vlastních představ. Za normálních okolností se v divadle tančí, zpívá, hraje divadlo nebo hudba. 

Barka slouží handicapovaným nejen k rozvoji umělecké činnosti, ale také k setkávání a navazování kontaktů. Normálně se zde odehrává kolem stovky představení ročně. Divadlo poskytuje také zázemí 6 integrovaným souborům a poskytuje prostor k realizaci amatérům, dětem i studentům.

*„Na Barce se mi líbí, že je otevřená pro všechny. Na představení jsem tam šel vždycky moc rád. Specifický humor zdravotně postižených mě pokaždé hodně pobavil,“* svěřil se brněnský radní pro kulturu a královopolský zastupitel [Marek Fišer] (https://jihomoravsky.pirati.cz/lide/marek-fiser/){:target="_blank"}.

V současnosti se však divadlo potýká s problémy, protože se nehraje, nepřednáší ani nekoncertuje. *„Dvě třetiny z 1,5 milionového rozpočtu si divadlo musí samo vydělat, což teď ale není možné. Loni ještě s vypětím všech sil a rezerv vyšli, letos je ale situace jiná. Pokud tedy můžete, divadlo podle svých možností podpořte,“* apeluje Marek Fišer, který se do sbírky rovněž osobně zapojil. 

I za malou pomoc vám budou vděční. Nenechme tento skvělý prostor zaniknout. Konec Barky by kromě konce všech představení mohl také znamenat zánik některých souborů. Handicapovaní umělci by s koncem divadla ztratili možnost se realizovat a několik lidí by přišlo o stálou práci. To nechceme dopustit!

Více informací o finanční podpoře naleznete přímo na stránkách: [http://divadlobarka.cz/podpor-barku/](http://divadlobarka.cz/podpor-barku/){:target="_blank"}


