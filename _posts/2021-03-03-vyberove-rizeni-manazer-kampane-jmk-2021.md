---
#název souboru: 2021-03-03-vyberove-rizeni-manazer-kampane-jmk-2021.md
### Povinné položky ###

category: CLANKY   # nešahat!
title: "Otevřené výběrové řízení - volební manažer/ka jihomoravské kampaně do sněmovny"
date: 2021-03-03  # formát YYYY-MM-DD
author: Krajský MO
tags: výběrové-řízení volební-manažer kampaň sněmovna psp # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/lodivod_2021.jpg # obrázek ideálně 420x677px minifikovaný přes https://tinypng.com/
#description: Koaliční volební výbor Pirátů a STAN v Jihomoravském kraji vyhlašuje výběrové řízení na manažera/manažerku volební kampaně pro volby do Poslanecké Sněmovny 2021 

---

Koaliční volební výbor Pirátů a STAN v Jihomoravském kraji vyhlašuje **výběrové řízení na manažera/manažerku volební kampaně pro volby do Poslanecké Sněmovny 2021** ve dnech 8. a 9. října 2021. Poptáváme především zodpovědnou a akční osobu, která umí pracovat pod tlakem a dobře zvládá krizové situace.

**Požadujeme:**
- Zkušenost s koordinací alespoň jednoho rozsáhlejšího úspěšného projektu (např. politická kampaň, hudební festival, obchodní projekt atp.), zkušenosti na pozici projektového manažera výhodou
- Možnost věnovat kampani alespoň 30 hodin týdně od dubna do konce srpna a plné nasazení do 2. dne voleb (horká fáze kampaně), po volbách nutné dotažení všech administrativních a účetních záležitostí
- Spolehlivost, čestnost, velké nasazení, týmový duch, zájem o koalici Piráti a STAN a loajalita
- Velmi dobré komunikační schopnosti a zkušenosti s prací s lidmi, dobré zvládání stresu
- Věcnost, schopnost prioritizace a odpovědnost za výsledky
- Řidičský průkaz sk. B (vlastní automobil výhodou)
- Ochota naučit se pracovat s digitálními systémy strany
- Pozice volebního manažera není slučitelná s kandidaturou do PSP

**Nabízíme:**
- Smysluplnou činnost a podíl na volebním tažení koalice Piráti a STAN do PSP
- Spolupráci na IČO
- Odměnu 30 000 Kč/měsíc (fix) + max. 5000 Kč (úkolová odměna v závislosti na kvalitě činnosti) v období od 1. dubna do 31. srpna 2021, odměnu 60.000 Kč (fix) + max. 10 000 Kč (úkolová odměna v závislosti na kvalitě činnosti) v období od 1. září do 9. října 2021.
- Motivační bonus za dosažené výsledky – při zisku 7 a více mandátů za každý takový odměna 10.000 Kč (tedy bonus za 7., 8. a každý další získaný mandát)
- Cennou referenci v životopise – zkušenost s volební kampaní

**Požadované činnosti:**
- Svolávání a účast na schůzích Volebního štábu, účast na dalších jednáních
- Koordinace kampaně – plánování výjezdů, přítomnost kandidátů, hlídání termínů, zábory a další administrativní činnost
- Koordinace s kampaněmi probíhajícími napříč republikou
- Samostatná exekutiva kampaně (podle vámi připraveného plánu volební kampaně) a rychlé uzpůsobování plánu aktuální situaci
- Průběžné vedení legislativou požadované administrativy a vyhodnocování hospodaření a zpracování výstupu za účelem vyhotovení zprávy pro Úřad pro dohled nad hospodařením politických stran

Podmínkou zařazení do výběrového řízení je **zaslání strukturovaného životopisu a motivačního dopisu** obsahujícího vizi působení na dané pozici **do 16. 3. 2021** na e-mailové adresy jana.krutakova@stan.cz a radek.holomcik@pirati.cz. Životopis a motivační dopis vítěze výběrového řízení mohou být zveřejněny i bez předchozího souhlasu.

**Termín** zahájení spolupráce (nástupu): 1. dubna 2021

První kolo probíhá vyhodnocením životopisu, motivace a dosavadní zkušenosti. Druhé kolo je realizované formou pohovoru. Hodnocení provádí hodnotící komise složená ze zástupců volebního výboru. Hodnotící komisi sestavují krajští předsedové obou stran ve vzájemné shodě.

**Hodnotící kritéria:**
- Kompetence/zkušenosti vůči požadavkům pozice 55 %
- Soulad s hodnotami koalice Piráti a STAN 20 %
- Motivace 15 %
- Celkový dojem 10 %
