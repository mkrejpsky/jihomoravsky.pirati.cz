---
uid: monika.spilkova
name:     Monika Lukášová Spilková  	# běžně používáné jméno
titles:
  before: Mgr. 
  after: Ph.D.
category:                 	# kategorie: kandidat, pks, zastupitel
- zmcstred
ordzmcstred: 2

img: people/monika-spilkova.jpg   # 165 x 220
description: Provozovatelka vinárny a freelancer v oblasti fotografie a grafiky 	# kratký popis, max 160 znaků
mail:
- monika.spilkova@pirati.cz
profiles:
  wiki: https://wiki.pirati.cz/lide/monika_spilkova
supporting:
-  Maximální svobodu spolu s maximální odpovědností.
-  Stát v roli průvodce.
-  Digitalizaci státní správy s důrazem na ochranu osobnostních práv.
-  Revoluci v problematice kolektivní správy autorských práv.

notsupporting:
- Omezování svobodné vůle jednotlivce, občana i podnikatele.
- Státu v roli Velkého Bratra a šikanátora.
- Zbytečnému plýtvání časem občanů a úředníků při analogových procesech ve státní správě.
- Vybírání výpalného OSOu či Intergramem na základě podezření.

reason: O veřejné dění se zajímám dlouhodobě, avšak vývoj na politické scéně posledních let a zkušenosti s podnikatelskou realitou mne posunuly k bodu, v němž cítím, že již nestačí diskutovat a kritizovat, ale začít se na příběhu naší země aktivně podílet.
---

Monika Spilková (\* 11. ledna 1987 v Brně) je členkou krajského sdružení Pirátů v Jihomoravském kraji a místního sdružení Brno.

Je absolventkou Právnické fakulty MU, a to specializací Právo a podnikání, Mezinárodní obchod a Právní vztahy k nemovitostem a také Filozofické fakulty MU, kde v současné době dokončuje doktorské studium na katedře Dějin umění, specializuje se na fotografii. Ve svých publikacích se věnovala tématu graffiti a street artu z pohledu uměleckohistorického a legislativního, zejména situaci po zavedení tzv. sprejerského paragrafu, dále etickým otázkám zobrazení osob v dokumentární a žurnalistické fotografii i problematice zpravodajské a umělecké licence v kontrastu svobody projevu na straně jedné a ochraně osobnosti na straně druhé. Ve své dizertační práci se zaměřila na českou dokumentární fotografii.

Jako OSVČ se věnuje grafice a fotografii, v současné době zejména postprodukci snímků, dále několik let provozuje v Brně malou vinárnu.

V rámci svých aktivit v Pirátské straně se chce věnovat zejména problematice podnikání a neveselé legislativní i praktické situaci, v níž se podnikatelé v současné době nacházejí, a to jak na komunální, tak celostátní úrovni. Konkrétně se hlouběji zajímá o komplikace spojené s novelou vinařského zákona, obecně dále o téma omezování svobody podnikání, daňové otázky či povinnou evidenci tržeb, nebo o fenomén zneužívání zajišťovacích příkazů současnou finanční správou. Chladnou ji nenechává ani problematika autorských práv a subjektů, pověřených k výběru výpalného, přičemž se jí samotné podařilo ve své provozovně vyhrát souboj s Intergramem a získat posvěcení pro licenci Jamendo. Obrátit se na ni ale můžete s jakoukoliv komplikací či šikanou v podnikatelské sféře ve všech oborech. Vzhledem ke svému letitému zájmu o výtvarné umění se má v plánu věnovat také tématům z kultury.

Mimo pracovní úkoly svůj čas nejraději věnuje senzorické analýze vína, nejlépe v dobré společnosti, cestování v co největší možné míře a politickým diskuzím, ideálně pak kombinaci těchto aktivit. V Brně také často sportuje a navštěvuje výstavy a kina.


Má ráda suché Ryzlinky, jízdu na skútru a Davida Bowieho.
