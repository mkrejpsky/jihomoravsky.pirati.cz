---
uid: marcel.kolaja
name:     Marcel Kolaja  	# běžně používáné jméno
titles:
  before: Bc. 
  after:
category:                 	# kategorie: kandidat, pks, zastupitel
- ep
img: people/marcel-kolaja.jpg   # 165 x 220
description: Místopředseda Evropského parlamentu   	# kratký popis, max 160 znaků
mail:
- marcel.kolaja@pirati.cz

profiles:
  wiki: https://wiki.pirati.cz/lide/marcel_kolaja

ordep: 1
---
Marcel Kolaja (* 29. června 1980) je odborníkem na svobodný software a svobodnou kulturu. Je členem Pirátské strany a v roce 2014 byl ve volbách do Evropského parlamentu dvojkou kandidátky Pirátské strany. V minulosti působil mimo jiné jako místopředseda a mezinárodní koordinátor. Byl spolupředsedou Pirate Parties International. Pochází z Lanškrouna a od roku 1998 žije v Brně.

Vystudoval informatiku na Fakultě informatiky MU v Brně, kde získal titul Bc. V průběhu studia se specializoval na svobodný software a pracoval jako systémový administrátor v Laboratoři zpracování přirozeného jazyka.

Během studia se stal spolumajitelem softwarové firmy, kde později vykonával funkci obchodního ředitele. V současnosti pracuje jako technický produktový manažer v mezinárodní společnosti, která vyvíjí a podporuje svobodný software.

V roce 2003 se začal zabývat legislativou EU, aby o dva roky později jako aktivista přispěl k odmítnutí zavedení softwarových patentů Evropským parlamentem. Od roku 2010 do roku 2014 se v Pirátské straně věnoval zejména mezinárodním záležitostem a v Pirátské straně zanechal značný otisk. V roce 2014 se jeho působení přesunulo spíše na aktivity týkající se komunální politiky. Od roku 2016 je předsedou spolku Otevřená města. Podílí se jak na vnějších projektech, tak i na vnitřních záležitostech za účelem zvýšení efektivity Pirátské strany a vytvoření pravidel, která znesnadňují korupci. Mimo jiné lze jmenovat následující aktivity:

* Formuloval myšlenku vytvoření Personálního odboru a konceptu průvodců nováčků.
* Jeho návrh na změnu složení republikového výboru vedl k důslednějšímu oddělení výkonné a zákonodárné moci v Pirátské straně.
* Inicioval projekt proti OSA/Intergram Hrajeme svobodnou hudbu!
* Vytvořil stránku pro zveřejňování odměn Pirátů hrazených z veřejných peněz.
* Podílel se na založení spolku Otevřená města, z.s.
* Komunikuje plynně anglicky (CEFR C1) a zvládá základy němčiny.

Ve volném čase lyžuje, chodí po horách, běhá, jezdí na kole, hraje basketbal a fotí. Poslouchá rock a heavy metal. Baví ho hra na kytaru, kterou však příliš neovládá :-) Je vegetarián.

V roce 2019 byl za Piráty zvolen do Evropského parlamentu, kde se následně stal místopředou EP.
